---
author: "柯棋瀚"
title: "《辯誣筆錄》版本介紹及全文點校"
date: 2018-12-24
lastmod: 2018-12-24
categories: ["功課"]
tags: ["課業"]
url: /150/
markdown: 'https://github.com/kujihhoe/blogac/blob/master/content/post/149辯誣筆錄.md'
description: '<p>大四上專必<v>歷史文獻學</v>期末作業。要求：每人分一種書，1、歷史上所有的版本，說朙其目前存佚情況。2、梳理這些版本之間的關係，卽描述其版本系統。3、談談其流傳情況，卽藏書鏈。如果前三項不好做，則可以按以下要求：4、談談本書的編纂過程、主要內容及特點。5、談談其史料價值。我的是辯誣筆錄一卷 (<u>宋</u>)赵鼎撰。<v>续修四库全书</v>史部杂史类</p><p>只加了一部分下畫橫線，其他的實在沒這閒工夫加了。</p>'
---

該書版本較少，難以查到流傳情況，只能對版本情況進行槪述。

# 一、版本介紹

## （一）

<v>辯誣筆錄</v>現收於<v>續修四庫</v>。<v>續修四庫全書總目提要</v>云：

<u>趙鼎</u>，有<v>建炎筆錄</v>，已著錄。書後有原序，謂己與修神宗、哲宗<v>實錄</v>時，與衆人意見背馳，故怨讟四起，叢於一身。銷骨鑠<u>金</u>，何所不至？今日雖流之極而尚延殘喘者，皆君王委曲庇護之賜。有此僥倖，尚復何言？然前後論列踰數千章，其間寧無傳播失實，風聞文飾之誤者？是以不得不辯，謹擇其要者作<v>辯誣</v>一書云。是書所辯多條，如「權京畿提刑日糾集保甲以拒勤王之師」條、「交結叛將」條、「盜用都督府錢十七萬貫」條、「資善堂汲引親黨」條等，均能追述原委，一一辯解。

其中涉及<u>岳飛</u>事尤多，時<u>飛</u>已遭秦檜誣枉而死，故趙氏云：己與<u>飛</u>關繫最爲切害，跡狀靄昧，無以自明，此所以摧心飲血、負屈銜冤、抱恨無窮、死且不忘也。如記趙氏再次爲相，<u>岳飛</u>入朝奏事，請高宗冊立皇子，高宗不悅，鼎亦謂<u>飛</u>此舉不循本分，大將總兵在外，豈可干預朝廷大事？<u>飛</u>武人，不知爲此，蓋幕中村秀才教之。故托人轉告，須知終始之道以全功名，而譖者謂鼎欲結<u>飛</u>以兵脅朝廷，讒人之言，害人之深，實難辯誣。因嘆曰誣告者爲怨嫌之禍小，而忌嫉之禍深，自古皆然，怨嫌之禍可卽釋卽已，忌嫉則無有已時，此最爲可畏者也。凡此，均有以見南<u>宋</u>初朝政治之複雜。

此本據上海圖書館藏清乾隆李氏萬卷樓刻<v><v>函海</v></v>本影印。[^1]

未提示更多有價值的信息。

該書爲南<u>宋</u><u>趙鼎</u>所撰。<u>趙鼎</u>生平見<v><u>宋</u>史</v>本傳[^2]、<v><u>宋</u>元學案</v>[^3]。<u>趙鼎</u>有文集十卷，<v>四庫全書</v>有收，<v>四庫全書總目提要</v>云：

忠正德文集十卷永樂大典本　<u>宋</u><u>趙鼎</u>撰。鼎字元鎭，另得全居士，解州聞喜人。登崇守五年進士第。累官尚書左仆射、同中書門下平章事，兼樞密使。卒贈太傅，追封豐國公，溢忠簡。事迹具<v><u>宋</u>史</v>本傳。初，<u>紹興</u>五年，鼎監修神、哲二宗實錄成，高宗親書「忠正德文」四字賜之，因以名集。史稱其爲文渾然天成，凡軍國機事，多其視草。有奏疏、詩文二百餘篇。<v><u>紹興</u>正論</v>、陈振孫<v>書錄解題</v>皆作十卷，今久佚不傳。僅就<v>永樂大典</v>散見各條，案时事先后，分類裒綴，得奏議六十四篇、駢體十四篇、古今體詩二百七十四首、詩餘二十五首、筆錄七篇。又据<v>歷代名臣奏議</v>增補十二篇。仍釐爲十卷。计所存者尚二百九十六篇，与<v><u>宋</u>史</v>所稱二百余篇不符。疑其集本三百餘篇，傳刻<v><u>宋</u>史</v>者或偶誤「三」字爲二歟？鼎，南渡名臣，屹然重望。氣節學術，彪炳史書。本不以詞章争短長，而出其緒餘，無忝作者。蓋有物之言，有不待雕章繪句而工者。觀于是集，可以見一斑矣。[^4]

是今所見<u>趙鼎</u>著作皆四庫館臣自<v>永樂大典</v>所輯出者，<v>辯誣筆錄</v>亦不例外。今所見單行本<v>辯誣筆錄</v>，皆<u>李調元</u>萬卷樓刻<v><v>函海</v></v>本。

<u>李調元</u>（1734—1803），字羹堂，號雨村，四川羅江人，曾任廣東學政、直隸通永道等職。<u>李調元</u>工于詩文，與彭端淑、張問陶並稱「蜀中三才」。所輯<v><v>函海</v></v>規模博大，內容宏富，在清代叢書編纂史、文獻學史和蜀學史上占有重要的地位。

乾隆三十八年二月，四庫開館。爲編修<v>四库全書</v>，從各地徵求古籍善本，同時朝廷開放宫廷内府藏書，<u>李調元</u>「與往年翰院同館諸人尺素相通」，得借觀內府藏書副本，並僱請書吏抄寫，「復開雕以廣其傳」。[^5]是故，<v><v>函海</v></v>本<v>辯誣筆錄</v>與<v>四庫</v>本有密切淵源。

<v><v>函海</v></v>有諸版本。劉平中敘述道，乾隆壬寅本是最早的版本，現美國國會圖書館存有孤本。後又有甲辰春版，共二十四函。乾隆甲辰冬版，卽本衙版，全三十函。甲辰春與甲辰冬版「在編纂宗旨、編纂體例、收書規模、種類、數量等方面都存在明顯差異，不能混為一談。」[^6]王永波提到，國家圖書館藏有乾隆末萬卷樓刻，道光五年<u>李調元</u>之子李朝夔增修本，王昶<v>春融堂集</v>卷45<v>跋<v>函海</v>所刻金石存</v>，亦透露出曾在乾隆末年有刊刻。<u>李調元</u>去世前手訂校證，又有嘉庆六年刻本，源於乾隆末年刻本，共四十函。<u>嘉慶</u>十四年<u>李鼎元</u>又進行校正。<u>光緒</u>年間亦有商業性質的刻本。[^7]而<v>辯誣筆錄</v>在<v><v>函海</v></v>第六函。[^8]

## （二）

<v>辯誣筆錄</v>現最常見之版本爲<v>續修四庫全書</v>影印版[^9]，題曰「據上海圖書館藏淸乾隆李氏萬卷樓刻<v>函海</v>本影印，原書版框髙一八八毫米，寬二九〇毫米。」但題乾隆本，未知具體是何本。

<u>哈佛大學燕京圖書館</u>藏有1809秊<u>李氏</u><u>萬卷樓</u>刻本，是年爲<u>嘉慶</u>十四年。經比對，<u>哈佛</u>藏本與<v>續修四庫</v>本完全相同，則<v>續修四庫</v>本寔爲<u><u>嘉慶</u></u>十四年<u>李鼎元</u>校正本。不過也有另一種可能，該書乾隆刻本與<u>嘉慶</u>刻本並無二致。

該書亦收於<v>叢書集成初編</v>五代編年、別史類，弟3891冊。

該書亦曾在日本出版，19世紀由錢屋惣四郎據1800年刻本影印，現藏於<u>日本國會圖書館</u>、<u>慶應義塾大學圖書館</u>等。是年爲<u>嘉慶</u>五年，則當爲<u>李調元</u>去世前校證本。

該書又有1968年<u>藝文出版社</u>之32葉單行本。

另，該書<u>臺灣大學圖書館</u>有藏[^10]（版本信息尚不明確），<u>成都市圖書館</u>有<u>光緒</u><v><v>函海</v></v>本[^11]。

# 二、點校

> 瀚案：下以<v>函海</v>本爲底本，參以文淵閣<v>四庫全書</v><v>忠正德文集</v>，進行句讀、校勘。李心傳<v>建炎以來朝野雜記</v>張鈞衡跋[^12]云：「……據大典本補足。<v>函海</v>刻本最不足據。武英聚珍板是完本，而訛脫亦多。」則可想見<v>函海</v>本<v>辯誣筆錄</v>錯訛亦甚多。全文點校完畢後，發現的確如此。

### 辨誣筆錄卷一

<u>宋</u><u>趙鼎</u>撰，綿州<u>李調元</u><n>雨村</n>　校

### 一，<u>張<u>邦昌</u></u>僭竊，干<u>王時雍</u>權京畿提刑，有親[^13]奉玉音之語

【辯曰】<u>靖康</u>元年十二月末，得[^14]省劄，稱朝夕大<u>金</u>師退，奉聖旨，差府曹一員[^15]、省郞一員，抄劄遺下軍粮馬料。次日，工部侍郞<u>司馬文季</u>與余簡封，題云[^16]：「提刑直閣。」經[^17]得<u>開封</u>，通引官姓曰[^18]：「人劄探除目帖子，報<u>開封</u>士曹趙某除直秘閣、京畿提刑，兼轉運副使。」其日，余在同舍陳士曹閣子內，與數同官會話，今刑椽郭璋獨在，可以爲證。時十二月二十七八間也。

先是，聞開正，大<u>金</u>師退，宰相<u>何文縝</u>廣坐中，論師退後措置事。首言京畿蹂踐酷毒，須得人安集之。且言祖宗時止有提點一員，盡總諸司之事。俟師退，頒赦改正。今且除提刑一員兼漕事，當於士人中選通曉民事者。坐客薦洛州通判趙子昉，何曰：「子昉固佳，但資淺爾，須於府曹[^19]官中選之。」<u>程伯玉</u>、<u>司馬文季</u>等數人同聲曰：「若求於省府[^20]官，無如<u>開封</u>士曹趙某者。」何曰：「得之矣。屢有人薦，使除職名。」卽呼中使，具除目[^21]，將上。次日批旨：正月初畫黃下吏部。戶部侍郞邵<u>澤民</u>聞之，走見何相，薦宮教耿洵塡士曹之闕。何曰：「已除趙子[^22]昉。」蓋初議幾憲不成，復以此處之在外，無日，下供職指揮，適當多事，舍人行詞留滯，未給告。間車駕出郊，其事遂已。先被旨，㸃檢出城骨肉，置局<u>延眞</u>宮。

二月初，天地大變，六宮、皇族相繼取詣軍前。一日，<u>宋退翁</u>、<u>胡明仲</u>過<u>延眞</u>，率余同見府尹。時有<u>金</u>使二人來府中，催促應副<u>退翁</u>，宻[^23]謂余曰：「瑶華，當祝尹深藏之，以備垂簾，待元帥之歸。」余曰：「何人可托？須有力量可保者。」<u>退翁</u>曰：「戚里王某詵之子，內侍則邵成章。」旣見尹，適<u>金</u>[^24]使在坐，不容交談。<u>退翁</u>於掌上書「瑤華」二字，憑尹書几，展手示之。尹曰：「何謂[^25]？」<u>退翁</u>曰：「藏之。」尹良久乃悟，曰：「會得，會得。」是日晚，<u>退翁</u>作劄子，詳言其事，託余逹之於尹。瑶華，舊在州北，城破，遷之延寧宫。未幾，延寧火，尹議<u>邦昌</u>宻[^26]歸之<u>孟氏</u>私第，不欲在士庶之家也。其後，迎入禁中，垂簾以待元帥之歸。其謀實始於此。逮<u>邦昌</u>入城，士大夫亦以此議誘之，故<u>邦昌</u>敢任其責。

三月末間，<u>金</u>人漸此引去。一日，舊同官<u>呂言問</u>[^27]見訪，云：「朝廷議迎請元祐后歸禁中，家兄令<u>言問</u>與<u>孟氏</u>議定。」兄，<u>舜徒</u>也。<u>言問</u>與<u>孟氏</u>[^28]親故，<u>舜徒</u>委之。<u>言問</u>後作<v>垂簾記</v>，備見本末。後數日，余得行首司帖子：請召議事。至<u>崇政殿</u>門外閤子中，見<u>王時雍</u>、呂好馮、<u>馮澥</u>同坐。<u>時雍</u>顧謂余曰：「煩公以畿內之事。」出除目一紙示余，除直秘閣、京畿提刑，兼權轉運副使。」余起立，白<u>時雍</u>：「以私計，不便。不願就此。」<u>時雍</u>作色曰：「今日之事，須大家擔負。」余曰：「府官冗賤，何預國論？」<u>時雍</u>怒甚，不復言。<u>舜徒</u>恐激作禍生，謂<u>時雍</u>曰：「且只以府曹兼權。」又謂余曰：「府界職事，府曹兼領，何害？兼有正月初成命。」余曰：「若於差權劄子內補[^29]『坐正月初指揮』，乃敢就職。」<u>時雍</u>益怒，面色變靑，徐取筆，勾去「直秘閣」字。<u>舜徒</u>又[^30]曰：「府界事[^31]無限，且先理會東路，衹備元帥之歸。所以煩公，正爲此也。」余曰：「聞<u>金</u>人留兵二萬，屯<u>河南</u>、<u>武陽</u>縣界。如此，卽游騎四出府界，何以措手？」<u>舜徒</u>曰：「近遣從官數輩，至軍前懇告。今則盡發過河，更不留一人一騎在<u>河南</u>。」余曰：「東路蹂踐尤甚，直抵南都，更無片瓦。」<u>舜徒</u>曰：「元帥府官兵極多，須廣作[^32]蓆屋以待[^33]。」余曰：「府界無一人百姓，使誰爲之？又無一錢支用。」<u>時雍</u>方發言曰：「此等事，自當應副，公可條具申來。」

余歸，至晚，得差權劄子，猶豫未决。適提刑屬官<u>孟</u>某來參<n>不記名</n>，問知是后家，因叩<u>呂言問</u>所說。<u>孟</u>曰：「此議已定，某適離家時，見街道司已在宅前治道，恐亦非晚矣。」余旣得此說，走見戶侍<u>邵澤民</u>，問子細。未及坐定，<u>澤民</u>曰：「適自部中來，朝廷要二十副珠子花鐶頭面裝褁內人，就<u>孟</u>宅迎太[^34]后還内，於諸人家抄劄家資内尋覔，竟不得足。」余曰：「定在何日？」<u>澤民</u>曰：「數日前，馬仲時<n>謂殿院馬伸</n>[^35]已上書太宰相公，謂速出外第，且乞遣使迎元帥。<u>邦昌</u>得書，極惶恐，便欲出居東府。諸公謂『敵騎尚有在靑城者？恐别有變生，少隱忍數日爲便。』今聞後騎已過中牟，<u>邦昌</u>豈敢一日留滯？當亟請垂簾，一如初議也。如遣使，則已發數輩。近又差謝任伯<n>克家</n>捧寶而徃。」余曰：「何寶？」<u>澤民</u>曰：「大<u>宋</u>受命之寶。的當無如此者。」余旣聞此，始敢交職事。畿憲公使造酒，月給甚厚，余只請士曹之俸，不受一錢供給，今料錢歷可考也。不數日，太[^36]母垂簾，<u>邦昌</u>易服，出外第。垂簾之次日，余到都堂白事，適見<u>邦昌</u>自<u>崇政殿</u>門出，循廊而南。朱衣前導，堂吏隨之。三衙一人從後來<n>不知姓名</n>。陞階稟<u>邦昌</u>，欲差班直數人導衛。<u>邦昌</u>踊身頓足，大呌曰：「公等如此不相䘏！」余見<u>邦昌</u>於都堂閣子，對坐茶湯，是時别無執政，前日暫權者，皆已退歸舊班。余出劄子，再申明所權執事。次日，降太后聖旨差權，余然後方敢舉職。又乞支降錢帛，前日<u>王時雍</u>所許者。<u>邦昌</u>謂余曰：「要何用？」余對以「蓋造蓆屋，以備元帥之歸。」<u>邦昌</u>取筆，判依[^37]申支給。前章謂余干<u>王時雍</u>求京畿提刑，又謂余有親奉玉旨之語。則天地鬼神，實臨之。

### 一，權京畿提刑日，糾集保甲，以拒勤王之師。

【辯曰】丙午冬，<u>金</u>人分兩路渡河，直抵畿內。西自洛陽，東至南都，南自潁昌，北至大河，皆爲<u>金</u>人占據。京師在數千里重圍之中，仰視，但見靑天白日，而道路不通，中外斷絕。四方萬里之遠，郡縣櫛比，官吏享厚俸，兵級坐食衣粮者，不可以數計，而優游自若，無一人回首一顧者。安得所謂勤王之師？月餘城破，敵分兵屯列城上下，瞰城中。百萬生靈，猶机上之肉。明年正、二月間，陜西大帥范致虛遣兵萬人，使辛企宗將之，出崤、𡽑，敵令西京所屯[^38]兵迎戰。甫交鋒，西兵[^39]敗走，去京師猶在十程之外。東南之兵，聚之淮甸，盤桓不進。三月間，二聖已出郊，趙子崧總兵一項，自陳、蔡稍逼咸平界。遠望敵騎，數百奔潰，不可止約。自相蹂踐，死者盈路，遺棄<u>金</u>帛巨萬，不可數計，騎厚載而歸。此則勤王之兵也。時余在<u>開封</u>供職，不知京畿提刑者何人。謂之保甲者，安在也？余得堂劄，兼權憲漕，時敵退，城開已數日，逮交職事，敵騎已過鄭州。二帝北遷，渡河已久，京師官吏悉趨元帥府。所謂京師者，數千里瓦礫塲中，巋然一空城而已，何勤王之有？况保甲一司，自有武臣提刑專領，余權攝時，文臣見闕，係武憲汪長源兼領。余從長源交割，得之畿縣，諸公悉來相見，不聞有保甲在京，亦未嘗說及也。<u>隆祐</u>垂簾之初，劉光世一項自鄜延來，太母遣武臣提刑汪長源、戶部郎官李革出城迎待，而光世由潁昌境上直趨濟州。後數日，李革見訪，余始知光世之過也。後章謂余權京畿提刑日，糾集在京保甲，以拒勤王之師[^40]，則天地鬼神實臨之。

余初被權攝指揮，專爲措置，東路奉迎元帥。自權領[^41]之後，往來雍邱、陳留，水陸措置。朝廷差中書舍人<u>張澂</u><n>逹明</n>提舉迎奉一行事務，余見達明議事，以驛頓，什物全闕，次日得省劄，具數申戶部，許於諸人家抄劄什物。内關請後到[^42]，到，載往東界。余至雍邱，編排回中路，逢樞副李回<n>少寓</n>[^43]右丞<u>馮澥</u><n>長源</n>同舟南下，相見舟中。余謂二公：「論京畿蹂踐旣酷，卽今猶有潰兵及饑民嘯聚者，時時出没，流民不得安業，乞差兵彈壓等事。」二公深然之。余遂率京畿父老上表勸進。五月初上，卽阼。又率京畿父老上表，請車駕還闕。至六月初，余申都[^44]省，以京畿措置就緒，遠邇寜靜，勞來安集，恐非時暫兼權者能辦，乞早差正官前來交割。凡累申，不報。方朝廷節次行遣圍城，諸人議論汹汹之時，余敢露章求罷，而朝廷不聽，其去自以權攝，始末可考。朝廷亦知之，而不以爲事也。兼權之人，凡有數等除，別以罪斥。應權[^45]執政官，有自落職宮觀，而復舊物者，皆責散置，李回、范宗尹之[^46]流是也；有自樞副陞右丞者，<u>馮澥</u>是也；有自侍郞權尙書者，謝克家、邵溥是也，止於落職而已；有自從官權執政者，呂好問是也。事體爲最[^47]重。洎上卽位，正除執政，進退恩禮，未嘗少貶。以其權執政日，於圍城中，募[^48]人間道，詣元帥府，宻陳城中欵[^49]師事狀之功也。其後，宰相議圍城之罪，悉欲殺之，上終薄其罰者，以預知城中始謀權立之詳也。其自<u>開封</u>少尹權都司者，葉份之徒是也。自監丞權少監者，李佩之徒是也。自郞官權卿少自館職權郎官，不能盡記，皆置而不問也。洎車駕渡江之後，洞照本末，當時權攝之人，悉皆召用。李回復入樞府，謝克家再爲尙書，相繼入參大政。范宗尹召爲中丞，未踰年拜相，此皆權局中情重而責降散置者。葉份元不離行，在至八座而去。余以<u>開封</u>右判官，權京畿監司，是爲外補，未嘗超躐，比之諸人，不猶愈乎？<u>邦昌</u>之入城也，留守率百官，用郊迎宰相禮，見之於南薰門下。<u>邦昌</u>下馬相揖，入幕次，請從官就坐。<u>邦昌</u>厲聲曰：「誰爲此謀？公等各爲妻子計，乃欲寘<u>邦昌</u>赤族之地耶[^50]！」諸人惶恐無對，乃請<u>邦昌</u>居尙書省。留守司差從官十員相伴遊說，<u>邦昌</u>拒之甚堅。余亦竊問一二，諸人初謂<u>邦昌</u>曰：「今日國祚，不絶如線，太宰受國厚恩，正是論報之日。謂宜勉徇軍前之意，欵退敵師，卽日遣官奉迎元帥。一面邀請元祐后垂簾，然後退就舊班。且速議勸[^51]進。旣建大號，未必不以爲功也。」<u>邦昌</u>曰：「諸公誤矣。元帥府將相已備，他日聞二帝北遷，未必不便正位號。唐明皇在蜀，肅宗卽位靈武，投機之會，不可失也。」諸人曰：「才聞師退，急遣使勸進，此亦一機會也。且本謀專爲社稷計，他時誰不相諒？」<u>邦昌</u>曰：「此事安可戶曉？諸公不念<u>邦昌</u>有老母乎[^52]？」諸人又曰：「今京畿百萬生靈性命所係，太宰設心如此，天地神明亦必知之。」<u>邦昌</u>慮師退之後，别生他變，旣聞垂簾之議，始有回意。後兩日，御史臺告報百官，并寄居待次官，及京城父老諸軍將校並赴尙書省。官員立廳上，父老、將校立庭中。少頃，堂吏引<u>邦昌</u>出閣子，立柱廊上，士大夫建議紛紛，<u>邦昌</u>拒之，辭亦甚敏。辯其中一人，謂衆曰：「不須如此，便可山呼。」<u>邦昌</u>倉皇走避，百官未退，余與府僚先歸。臺吏遮攔，且曰：「一城百萬生靈性命决於今日，官員門且更告他太宰。」衆謂之曰：「府中應副事冗，自來集議等事，才到便退，未嘗干與。」乃使之去，出省門，逢王伯時<n>立之</n>，小立，語及<u>邦昌</u>堅[^53]拒之說，伯時曰：「須教他做。且是易制，他時，足以襯刀。若使蔡京爲之，必别有措置，反爲大患。」襯刀，謂斬也。戶曹李沇曰：「少卿且低聲。此語傳播，愈更艱難矣。」

初，大變之後，敵以[^54]檄城中議所立者，云選世有名德之人。諸公議曰：衆所共知者，惟呂<u>舜徒</u>、<u>司馬文季</u>。又惜其忠賢之裔，萬一爲敵所汚，又見元祐之家一事。當求一易制，而不爲人所顧惜者，如<u>邦昌</u>之流可也。<u>邦昌</u>久在軍中，與敵相熟，敵人之意亦在於此。卽遣翰[^55]林學士吳正仲入城，取指名狀。城上，四圍兵合，張其勢以逼之。日晩，議未决，欲變生，<u>宋</u>齊愈預聞初議者，遂書<u>邦昌</u>姓名，以授之軍中，喻以此命。<u>邦昌</u>辭之甚哀切，以至號慟，悶絕仆地，扶歸帳中，不復食。敵遣甲士百餘人，露[^56]刃相向，且斡開口，灌以粥飲，而<u>邦昌</u>終不從。敵之謀臣曰：「莫若送之城中，使自爲計。立一日限，事若不成，縱兵齊入，不使一人得脫。」故<u>邦昌</u>之入，在[^57]城士庶軍民祗哀萬種。議旣定，有司告報，百官集闕門[^58]之外。敵使五人自南薰門入，甲騎數[^59]千衛[^60]之，捧冊文前行，閤門等盡用敵人。<u>邦昌</u>乘馬出尙書省後門，大號於馬上，至御廊幕次，易服，東望，再拜。是時，甲兵如雪，環列城上，鼓聲不絶，天日昏暗，風沙慘然。士大夫相顧，面無人色，<u>邦昌</u>亦揮洒不已[^61]，步自宣德西門入。敵使隨之，至殿門，五使先退，恐庭中禮數有所未盡，不欲見之，相回避也。<u>邦昌</u>陞殿，倚西壁立，百官隨入，錯雜紛亂，無復行列。<u>邦昌</u>遣閤門一人下殿，諭廷中曰：「實爲生靈，本非僭竊，官員將校等，並不得拜。」百官旣拜，或起或伏，仰視<u>邦昌</u>，倚[^62]壁鞠躬，側首北嚮，殿中但設空御坐而已。先是，被圍之初[^63]，有旨權罷國，忌行香。<u>邦昌</u>禮數甫畢，次日告報，依舊制行香，但無奉慰之禮，以此示都人，以見意也。後不復登殿，止坐升陽門，百官稟事長揖階下，從官登門卽坐，但以字相呼，一如執政。見士大夫之禮事定，敵議退師，欲留兵三萬爲衛。<u>邦昌</u>懇辭之，又欲留兵一萬，屯<u>河南</u>、<u>武陽</u>界，恐緩急京城要用。<u>邦昌</u>又辭之。旣不敢留兵，所以急於迎奉，<u>隆祐</u>還宫，敵退未旬日，太后垂簾。卽日，召元帥勸進，權中書舍人汪藻行辭，有云：晋獻之子九人，獨文公之在外；漢家之業十世，至光武以中興。引證最爲切當。又旬餘，<u>邦昌</u>趨南都。上踐阼，封<u>邦昌</u>郡王。謝表云：「姬旦攝成王之位，意在存周；紀信乘漢祖之車，本期誑楚。」此其本意也。然其間舉措不爲無失，如迎<u>隆祐</u>，稱「<u>宋</u>太后」之類。敵騎[^64]雖未盡渡河，敵聞之有回戈之患，後來誰肯委曲見察。頼聖君在上，憐其本心，故止及其身，而置其家不問。親族之家，亦不絕其祿仕，可謂忠厚之風、盛德之事矣。況如余攝[^65]庶官時，暫行[^66]兼權，未嘗超陞，未嘗增俸，么麽不足比數，宜其弗以爲罪。奈何怨家讐人，以此藉口，得肆其毒，增加緣飾，以無爲有，如親奉玉音，集保甲以拒王師之類，必欲寘之死地。而卒蒙矜貸，獲保餘生，皆君父之賜也。

### 一，某謫潮陽，<u>岳飛</u>自岳鄂以<u>金</u>五萬貫贐行，某受之不辭，交結叛將，識者爲之寒心。

【辯曰】自渡江，諸大將與廟堂諸公，並相往還，禮數，唯遇生日，以功德疏星香爲壽而已。<u>岳飛</u>後進，并生日禮數亦復不講。某謫潮陽，庚申七月初一日，指揮也。初六日，得明州公文，繳到刑部牒，卽日上道。時<u>岳飛</u>在鄂州，相去二千餘里，何由道問至。當年十二月間，得<u>飛</u>一書，謝轉官而已。來人云：「因過福州張丞相處下書，蓋自福州至潮，由循海入江西，乃其歸路。某以通封公狀謝之，未嘗答一字。次年正月末，間又得一書，亦自福州經過，賀年節書也。某以謂旣不答書，不必開看，亦以通封公狀謝之，并來書復付來人齎去，不曾開拆也。書且不留，何由有<u>金</u>五萬貫？以五萬貫之<u>金</u>，須用兩人擎擔，必不輕；付須有管押之人。今<u>岳飛</u>旣死，無由考證，然天地鬼神實鑒臨之。又邸報坐到，<u>岳飛</u>案欵在酉年春末罷兵柄、入樞府之後，<u>飛</u>發書來潮陽，在申年冬末。時獨[^67]總兵鎮上流也。謂之交結叛將，可乎？况來書未嘗啓封，復還之邪？且諸將總兵在外，每因職事咨稟廟堂諸公，必有書答之。<u>飛</u>最遠，書辭最勤，已前有書徃還者，皆謂之交結叛將，可乎？此不待辯而可明者，以事體頗重，不得不一言也。

### 一，<u>士㒟</u>、<u>辛永宗</u>赴闕，各有賄遺請求。

【辯曰】某戊午十月末罷政，知<u>紹興</u>府。冬至節，<u>士㒟</u>以宗司瑞露酒十壺見餉。十二月，得請奉祠，寓居<u>能仁寺</u>。過歲，某始生之日，㒟又以十壺見贈。適淮上諸將送糟，淮白數頭、兔𤜱十餘隻、鵪𤜱十數對，遂以白魚二頭作一合，兔𤜱二隻、鵪十隻作一合，復贈<u>士㒟</u>——蓋所以爲答也。某是時杜門謝客，至正月末間，<u>士㒟</u>遣其子不議來訪。某嘗差不議權，浙東屬官故⿰衤义[^68]衣直入書院，見余云：「大人被差朝，陵近催促甚急，緣腹疾未能起發，而舉市無附子，令稟覆如宅庫有附子，覔數枚。某尋以附子十枚送之，此所謂賂遺也。二月初，<u>士㒟</u>來相别，坐未定，謂余曰：「昨日得臨安相知書，云相公差知臨安，非晩，命下。」某聞之駭然，謂㒟曰：「渴疾如此，公所親見，如何遠適？公到[^69]闕，便當奏事。上不問則已，萬一問及，切告公以某所苦，未愈奏之，庶幾可免。此外别無一語。」是晚，㒟有簡借，坐舡至蕭山，某回簡謝之，因言適所奉懇，舉家休戚所係。幸公留念，蓋欲以疾苦奏知。此所謂請求也。又數日，<u>辛永宗</u>相訪，云：「被差京畿提刑，非晩前去」，且言：「相公必有重擔，子與他擔負，聞已有消息矣。其言與<u>士㒟</u>相符，聞之憂甚」，亦謂<u>永宗</u>曰：「公過闕必對，上不問卽已，萬一問及，幸公以某疾苦，未愈奏之。」<u>永宗</u>曰：「會得，會得。」至如賄[^70]遺之物，雖滴水無之。某平生立朝行已，自有本末，何至與此輩相往還？<u>永宗</u>挾舊怨，且以某在<u>紹興</u>府待之不以禮，故撰造此說，以相擠陷爾。如某以渴疾自引，至於再三，方蒙矜允，恩意深厚，禮數優渥，君臣之間，初無間隙，至奉祠養疾，尤荷眷顧之意。是時，亦未有論擊者，不知所犯何罪？未委，何爲請求？此不必質於天地神明，士大夫所共知，不待辨而明者。以其事近卑猥，故復言之。

### 一，盗用都督府錢十七萬貫。

【辯曰】某以甲寅八月初，除知樞宻、都督<u>川陜</u>、荆襄軍馬，旣正謝，奏乞先降錢一萬貫，充[^71]激賞。次日，朱丞相勝非將上進呈，曰：「旣開府便要錢，用尋降錢一萬貫，付庫收樁，差使臣二人專監，屬官兩員提舉。凡一行公用什物之類，及使人出入間探之費，皆出此錢。收支請領，各有所司畫一。中乞入蜀犒軍，蒙支錢五十萬貫，令在庫[^72]藏，變易<u>金</u>銀寄樁。俟臨行交割，此物元不曾出庫。至九月末，留拜右相，洎扈從親征回，遂以左藏庫寄樁錢五十萬，支付韓世忠，貼充大禮賞給。旣兼諸路都督軍馬，府庫官屬不改，逐月請雜支用，及食錢之類，節次下左藏庫關請。二年之間，不過三二萬貫而已。自有提舉，及監官主管，收支文歷可考也。初以二相兼督府，一在内，一時出視師，謂之行府。右[^73]相專在外，凡朝廷應副、督府錢物，盡歸行府，無慮千萬。而在内督府所總，止於前數。旣無所管之錢，不知從何盗用。洎某再相，督府已罷，舊監庫使臣者，猶在宻院，偶因事斥去，作處州兵鈐。後見言章，有十七萬之說。郡中廣坐，憤然厲聲謂守倅等曰：「自初建督府，以至減罷，首尾監庫，唯某一人，若謂趙相私用庫錢，一十七文亦無之。某又不是趙相處得意之人，將某趕出來，事有不平。難爲忍[^74]受。人雖不知，某便不知，天地神明，亦須知之。」此語頗流傳也。此事初出於呂祉[^75]，得於一要人，達之[^76]言者，前來章中已有此事。要人之意，欲重人之罪，恐其復來爾。如親奉玉音之語，及資善堂汲引親黨之謗，皆出於此。使某十年遷謫，百口流落，率由是也。某嘗[^77]謂，怨嫌之禍小，忌嫉之禍深，自古皆然：怨嫌之禍，旣釋卽已；忌嫉之禍，無有已時。此其可畏也。

### 一，資善堂汲引親黨。

乙卯春，資善旣建，同列留身奏事，退，謂某曰：「適得旨，傳[^78]令相公擇資善堂官一員……」言才出口，某曰：「今士人中學識淵源，人物藴籍，可以爲師範，無如<u>范沖</u>者。」此言應口卽答，未嘗出於思慮。當時止爲得旨擇人，若謂有他意，則皇天后土，實鑒臨之。退亦思之，恐涉嫌謗。又念古人「內舉不避親」之義，於是言於上，自信弗疑，不慮後患，此則某之罪也。命下，<u>范沖</u>力辭，且言獨員，終日在內，恐渉嫌謗。遂又進擬朱、震，二人更直，舉朝內外，皆以爲得人。後因臺諫諸人奏事，上盛談二人之賢，諸人奏曰：「天生資善官二人，無與比者。」翌日，上以臺諫之言語執政，顧某，喜動天顔，某亦以此自喜，不知爲今日之患也。然又有一事，最爲切害，跡狀靄昧，無以自明，此所以摧心飮血，負屈銜寃，抱恨無窮，死且不忘也。某丁巳秋再相，適<u>岳飛</u>入朝奏事。翌日，上曰：「<u>飛</u>昨奏[^79]，乞立皇子，此事非<u>飛</u>所宜與。」某奏曰：「<u>飛</u>不循守分，乃至於此。」退召<u>飛</u>隨軍運使薛弼，諭之[^80]曰：「大將總兵在外，豈可干與朝廷大事？寧不避嫌？<u>飛</u>，武人，不知爲此，殆幕中村秀才教之。公歸，語幕中，毋令作此態，非保全功名終始之理。」弼深以爲然，曰：「當子細諭<u>飛</u>。」且語幕中諸人也。若謂某結<u>飛</u>，使之爲此，寧肯使人諭止之？前譖者謂某汲引親黨，僥倖他日，後譖者謂某結<u>飛</u>，欲以兵脅朝廷。嗚呼，讒人之言，一何酷邪！此自古人君惡聞之者，殺身滅族之禍也。尙頼君父慈憐，得保首領，非其幸歟？萬一再見天日，當瀝膽披肝，一訴始末。然後退就鼎鑊，無憾矣。嗚呼！皇天后土，實臨鑒之。

辨誣筆錄卷一畢

### 原序

余叨塵踰分，績効無聞，固足以招致人言。重干典憲，而又學術迂僻，與衆背馳，其辯宣仁之寃，誣正裕陵之配享。無慊於心，無負於社稷，無愧於天地神明。而兩家之黨，布滿中外，怨讟四起，叢於一身矣。銷骨鑠<u>金</u>，何所不至。度其勢力，將寘之必死。則凡今日流離[^81]之極，而尚延殘喘者，皆君父委曲庇護之賜也。有此僥倖，尚復何言。然前後論列踰數十[^82]章，其間寧無傳播失實，風聞文飾之誤？是不得不辯其他細，故無足深較。謹擇其尤者，作辯誣。<u>趙鼎</u>書。

[^1]: <v>續修四庫全書總目提要</v><v>史部</v><v>雜史類</v>，上海古籍出版社，2014年，弟91葉。

[^2]: <v><u>宋</u>史</v>卷360<v>列傳弟一百一十九 <u>趙鼎</u></v>，中華書局點校本，弟11285—11295葉。

[^3]: 黃宗羲著，全祖望補修：<v><u>宋</u>元學案</v>，陳<u>金</u>生、梁運華點校，北亰：中華書局，1986年，弟1411—1414葉。

[^4]: 紀昀：<v>四庫全書總目提要</v>卷156<v>集部九 別集類九</v>，石家莊：河北人民出版社，2000年，弟4037葉。

[^5]: <v>叢書集成初編目錄</v>，北京：中華書局，1983年。

[^6]: 劉平中：<v>李調元乾隆諸版函海述略</v>，<v>中華文化論壇</v>2012年弟5期。

[^7]: 王永波：<v>李調元函海編修與版刻考論</v>，<v>版本目錄學研究</v>2015年弟六輯。

[^8]: 高一旭<v>李調元與函海</v>，<v>文史雜誌</v>2003年第6期

[^9]: <v>續修四庫全書</v>史部雜史類，上海古籍出版社，1995年，弟423冊，376—405葉。

[^10]: <v>國立臺灣大學增訂善本書目</v>，國立臺灣大學出版中心，2011秊，弟593葉

[^11]: <v>成都市古籍聯合目錄</v>，成都市圖書館，1992年，弟173葉。

[^12]: 適園叢書本，逸文部分從吳志伊藏明鈔本錄補。

[^13]: <v>函海</v>本作「新」，據四庫改。

[^14]: <v>函海</v>本訛爲「德」，據四庫改。

[^15]: <v>函海</v>本訛爲「項」，據四庫改。

[^16]: <v>函海</v>本訛爲「去」，據四庫改。

[^17]: 四庫作「繼」。

[^18]: 四庫作「白」。

[^19]: <v>函海</v>本作「漕」，據四庫改。

[^20]: <v>函海</v>本作「省人」，據四庫改。

[^21]: <v>函海</v>本作「日」，據四庫改。

[^22]: <v>函海</v>本作「之」，據四庫改。

[^23]: <v>函海</v>本作「蜜」，據四庫改。

[^24]: <v>函海</v>本作「見」，據四庫改。

[^25]: 四庫作「謂」，據四庫改。

[^26]: <v>函海</v>本作「蜜」，據四庫改。

[^27]: <v>函海</v>本作「同」，據四庫改。

[^28]: <v>函海</v>本作「子」，據四庫改。

[^29]: 四庫作「備」，據四庫改。

[^30]: <v>函海</v>本無「又」，據四庫增。

[^31]: <v>函海</v>本作「官」，據四庫改。

[^32]: <v>函海</v>本無「作」，據四庫增。

[^33]: <v>函海</v>本作「徙」，據四庫改。

[^34]: <v>函海</v>本作「大」，據四庫改。

[^35]: <v>函海</v>本作「仲」，據四庫改。

[^36]: <v>函海</v>本作「大」，據四庫改。

[^37]: <v>函海</v>本作「衣」，據四庫改。

[^38]: <v>函海</v>本作「屯所」，據四庫改。

[^39]: <v>函海</v>本作「京」，據四庫改。

[^40]: 四庫作「兵」。

[^41]: <v>函海</v>本作「顧」，據四庫改。

[^42]: 四庫作「關」，則句讀爲「内關請後，關到，載往東界」。

[^43]: 四庫作「愚」。

[^44]: <v>函海</v>本作「敎」，據四庫改。

[^45]: 四庫脫「權」。

[^46]: <v>函海</v>本作「子」，據四庫改。

[^47]: <v>函海</v>本作「量」，據四庫改。

[^48]: <v>函海</v>本作「寡」，據四庫改。

[^49]: <v>函海</v>本作「款」，據四庫改。

[^50]: <v>函海</v>本作「也」，據四庫改。

[^51]: <v>函海</v>本作「進」，據四庫改。

[^52]: 四庫作「何」。

[^53]: <v>函海</v>本作「建」，據四庫改。

[^54]: <v>函海</v>本作「移」，據四庫改。

[^55]: <v>函海</v>本脫「翰」，據四庫增。

[^56]: <v>函海</v>本作「路」，據四庫改。

[^57]: <v>函海</v>本無「在」，句讀爲「故<u>邦昌</u>之入城」。

[^58]: <v>函海</v>本衍「門」，作「門門」。

[^59]: <v>函海</v>本無「數」，據四庫增。

[^60]: <v>函海</v>本衍「衛」，據四庫刪。

[^61]: <v>函海</v>本訛爲「巴」，據四庫改。

[^62]: <v>函海</v>本作「依」，據四庫改。

[^63]: <v>函海</v>本倒作「初之」，據四庫改。

[^64]: <v>函海</v>本訛爲「其」，據四庫改。

[^65]: 四庫作「輩」。

[^66]: 四庫無「行」。

[^67]: 四庫作「猶」。

[^68]: 四庫作「⿰礻义」。

[^69]: <v>函海</v>本作「赴」，據四庫改。

[^70]: <v>函海</v>本作「時」，據四庫改。

[^71]: <v>函海</v>本作「通」，據四庫改。

[^72]: <v>函海</v>本此句作「支錢五十萬十萬在庫」。

[^73]: <v>函海</v>本作「有」，據四庫改。

[^74]: 四庫作「認」。

[^75]: 四庫衍一「祉」。

[^76]: <v>函海</v>本衍一「之」，據四庫改。

[^77]: <v>函海</v>本作「常」，據四庫改。

[^78]: 四庫作「專」。

[^79]: <v>函海</v>本衍一「奏」，據四庫改。

[^80]: <v>函海</v>本作「人」，據四庫改。

[^81]: <v>函海</v>本脫「離」字，據四庫增。

[^82]: <v>函海</v>本訛爲「千」，據四庫改。
